---
title: Dezactivarea unei dimensiuni de tarifare
description: Acest subiect arată cum se configurează dimensiunile de tarifare în soluția Project service.
author: Rumant
manager: kfend
ms.custom:
- dyn365-projectservice
ms.date: 11/06/2018
ms.topic: article
ms.prod: Project Service
ms.service: business-applications
ms.assetid: 689e5a8d-e39a-471d-a6c4-7e2fc3bb5590
ms.author: rumant
audience: Admin
search.audienceType:
- admin
- customizer
- enduser
search.app:
- D365PS
ms.openlocfilehash: 5cf2cd86fb1eba50c8e08b2bd624669ab0b1deb3
ms.sourcegitcommit: 8c786230ef2a497280885b827162561776e2eb00
ms.translationtype: HT
ms.contentlocale: ro-RO
ms.lasthandoff: 03/24/2020
ms.locfileid: "3754784"
---
# <a name="turn-off-a-pricing-dimension"></a>Dezactivarea unei dimensiuni de tarifare

Poate fi necesar să revizuiți și să actualizați strategia de tarifare la fiecare câțiva ani. Orice actualizări pe care le efectuați pot necesita dezactivarea unei dimensiuni de tarifare existente și crearea uneia noi. De exemplu, este posibil să fi tarifat în trecut în funcție de **Rol**, dar acum ați decis să tarifați în funcție de **Experiența de lucru**. Acest lucru vă poate solicita să dezactivați **Rol** ca dimensiune de tarifare și să creați **Experiență de lucru** ca noua dimensiune de tarifare. 

Dezactivarea unei dimensiuni de tarifare, indiferent dacă este predefinită sau personalizată, se poate face prin setarea câmpurilor **Aplicabil la costuri** și **Aplicabil la vânzări** ale dimensiunii de tarifare la **Nu**.

Cu toate acestea, atunci când procedați astfel, este posibil să primiți următorul mesaj de eroare.

![Eroare de proces de business probabil atunci când dezactivați o dimensiune de tarifare](media/Business-Process-Error.png)


Acest mesaj de eroare indică faptul că există înregistrări de preț care au fost parametrizate anterior pentru dimensiunea care este dezactivată. Toate înregistrările **Preț rol** și **Adaos preț rol** care se referă la o dimensiune trebuie șterse înainte ca aplicabilitatea dimensiunii să fie setată la **Nu**. Această regulă se aplică atât dimensiunilor de tarifare predefinite, cât și oricăror dimensiuni de preț particularizate pe care le-ați creat. Motivul pentru această validare se datorează faptului că Project service are o constrângere că fiecare înregistrare de **Preț de rol** trebuie să aibă o combinație unică de dimensiuni. De exemplu, pe o listă de prețuri numită **Rate de cost SUA 2018**, aveți următoarele rânduri de **Preț rol**. 

| Titlu standard         | Unitate organizațională    |Unitate   |Preț  |Monedă  |
| -----------------------|-------------|-------|-------|----------|
| Inginer sisteme|Contoso US|Hour| 100|USD|
| Inginer sisteme senior|Contoso US|Hour| 150| USD|


Când dezactivați **Titlu standard** ca dimensiunea de tarifare, iar motorul de tarifare Project Service caută un preț, acesta va utiliza numai valoarea **Unității organizaționale** din contextul de intrare. Dacă **Unitatea organizațională** din contextul de intrare este „Contoso US", rezultatul va fi non-determinist, deoarece ambele rânduri se vor potrivi. Pentru a evita acest scenariu, atunci când creați înregistrări de **Preț de rol**, Project Service validează unicitatea combinației de dimensiuni. Dacă dimensiunea este dezactivată după crearea înregistrărilor de **Preț de rol**, această restricție poate fi încălcată. Prin urmare, este necesar ca înainte de a dezactiva o dimensiune să ștergeți toate rândurile **Preț rol** și **Adaos preț rol** care au această valoare de dimensiune populată.

